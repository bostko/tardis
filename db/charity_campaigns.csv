"category","title","description","goal","deadline","charity_photo"
"Здраве","Ученици от Строителния техникум в Бургас помагат на Ани","Ученици от Строителния техникум в Бургас се присъединиха към кампанията в помощ на петгодишната Ани Михайлова, страдаща от няколко тежки заболявания, едно от които може да доведе до пълната й слепота. Ученическият съвет започна кампанията с Великденски базар, всички експонати от който бяха изработени от ученици на гимназията. Инициативата ще продължи до края на учебната година. Вие също можете да помогнете на Ани по следните начини: Банка: ПроКредит Банк IBAN: BG91 PRCB 9230 1045 1783 15 BIC: PRCBBGSF Ани Георгиева Михайлова PayPal account: help_ani@abv.bg СМС с текст DMS ANITO на номер 17 777 Повече информация за детето може да намерите на страничката й във Фейсбук https://www.facebook.com/pages/Да-запазим-Слънцето-за-нашата-Звездичка/585021261553347 и на интернет страницата help-ani.org",50000,0,"ani.jpg"
"Обществени","Задава се второ издание на инициативата Зелена идея","Второто издание на кампанията Зелена идея ще провокира всички слушатели да споделят своята малка или голяма стъпка към постигане на хармония с природата. Радиата  N-JOY, Z-Rock, bTV Radio, Melody, Jazz FM, Classic FM и Оперативна програма Околна среда се обединяват отново в проекта, който през 2012 г. достигна до страхотни резултати - 4 500 участници, 1 200 уникални снимки, 2 реализирани идеи, посветени на любовта към природата. Новото издание на Зелена идея отново предизвиква аудиторията на шестте радиа с нови и подобрени възможности за участие в инициативата. Основната цел, която си поставя Зелена идея, е да насочи вниманието към действията в ежедневието ни, с които сме постигнали положителен ефект за околната среда. Инициативата ще акцентира върху личната отговорност на всеки един за опазването на природата като най-важна стъпка за постигането на желаните промени. В периода до 30 ноември 2013 година слушателите на N-JOY, Z-Rock, bTV Radio, Melody, Jazz FM и Classic FM могат да се включат в кампанията като споделят своята реализирана зелена идея на специалния микросайт на кампанията. Участието става чрез публикуване на снимка с текст или видео след безплатна регистрация. На сайта www.zelenaidea.bg всеки ще може да даде и своя глас за идеята, която най-много го е впечатлила и иска да подкрепи, като по този начин тя ще достигне до още много хора. Трите най-добри идеи ще бъдат отличени като авторите им ще спечелят страхотни награди – висок клас цифрови фотоапарати и екскурзии до едни от най-красивите кътчета България. Първото издание на Зелена идея през 2012 година реализира две страхотни идеи, посветени на опазването на околната среда – инициативата Зелена идея в училище, която превърна част от дворовете на 4 български училища в красиви овощни градини, и кампанията Всеки ден вдигай един боклук, който не си направил ти, която провокира ежедневно към малко действие, посветено на опазването на околната среда.",1000,0,"index.jpeg"
"Социални","Деца благотворят на Велкиден","През дъжд, слънце, притиснати пръсти, изцапани ръце и много усмивки премина тазгодишното боядисване на великденски яйца в храм „Св. архангел Михаил” в с. Крупник, общ. Симитли, Неврокопска епархия. Четвърта поредна година деца помагат на деца с благотворителна кампания за Великден. „Няма по-голяма радост от това да помагаш”, твърдят децата, убедени, че именно те с добротата си могат да помогнат да се промени светът. Шестдесет детски ръце положиха много труд и въображение, за да направявят най-красивите яйца. Те са изложени в храма и в навечерието на Великден започна благотворителната им продажба. Няма определена цена, просто всеки оставя това, което прецени за нужно. Мотивирани от чувство за любов към другите, учениците от неделното училище към храма в с. Крупник сами организират благотворителни кампании, а събраните средства дават за лечение на тежко болни.
„Парите, които ще съберем, са недостатъчни да излекуват всички, но ние знаем, че на Възкресение стават чудеса”, категорични са децата. За да си спестят излишни разходи, те не купуват скъпи бои, а издирват и съживяват вече остарели методи за получаване на ярки краски – яйцата са предимно червени, украсени с естествени бои и много детско въображение. За това им помага наученото от по-възрастните. Включват се успешно както малките, така и по-големите възпитаници на неделното училище, добре дошли бяха всички майки и баби. От своя страна църковното настоятелство предостави на децата приятна атмосфера за работа в църковния двор.",15000,0,"130607154713-charity-story-top.jpg"
